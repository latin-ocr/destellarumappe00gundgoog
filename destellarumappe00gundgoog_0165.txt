248 Guilelmus Gundal [156

uos in una sola stella pervaluit, in canicula, potentissima caloris
domina, quam vel victimis placare studuerunt. Neque tamen
eo progressi sunt, ut omnes stellas deorum loco haberent, aut
fabulas mytlricas de eis narrarent. Quod tum demum factum
est, cum Graecorum catasterismi notiores fierent. Qui et
poetis materiam uberrimam suppeditaverunt et imperatorum
consecrationem occupaverunt. Et de stellis humana fata re·
gentibus postea denique intensius cogitarunt, cum Chaldaeorum
astrologia irrueret. Omnibus his superstitionibus in unum con·
cretis supervenit Christianorum doctrina, quae plurima reiecit,
nonnulla remanere passa est. Ita pleraeque opiniones a Romanis
de stellis cultae paulatim interierunt, et una cum opinionibus
vera illa et antiqua nomina.

Quodsi ex his quae modo contulimus fructum dissertationis
huius exiguum putes, quippe quae neque multa neque nova
edicat, non mirer. Sed tamen in singulis quae supra fusius
disputata sunt, nonnulla fortasse insunt haud omnino reicienda.
Et quod in ea parte, quae est de religionibus non multas fuisse
statuimus superstitiones, etiam hoc aliquid esse putes, cum
religionem astrorum apud Romanos non fuisse statuatur.1) Sed
hoc erui non potuit, nisi cum de nominibus quoque stellarum
quaereretur, ut omnino philologis a nomine ad rem patet aditus.

Haec omnia reputans inscripsi opusculum meum de stellarum ’

appellatione et religione Romana.

1) Haec sententia etiam eis viris accepta fuit, aquibus haec conamina
ad religionem spectantia eduntur; neque enim alias dissertationem meam
recepturi fuissent. Quorum imprimis Ricardo Wuensch gratias ago debitas,
qni opusculi mei fautor indefessus extitit; qui multis locis et ubi non nomi·
natur sua mecum communicavit et in aerumnoso labore plagulas corrigendi
benigue me adiurit.

 

